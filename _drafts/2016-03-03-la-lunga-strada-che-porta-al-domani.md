---
layout: post
title: "La lunga strada che porta al domani"
promotion: "Metti che un giorno, dopo 4 anni di lavoro, ti fermi un attimo e ti chiedi: sì ma io cos'ho fatto?"
modified: 
featured: true
category: [Chiacchiere da bar]
tags: [riflessioni, audit, sky, processi, application security, appsec, sicurezza applicativa, lavoro]
image:
  feature:
  credit:
  creditlink:
comments: true
share: true
---

Oggi sono stato interrogato. Il mio interlocutore ha qualche anno più di me e
vive nella piovosa Londra, hub del mondo ICT nell'immaginario di tutti noi.

Un po' come l'adulto di fronte al piccolo principe, ho dovuto spiegare al mio
interlocutore cosa faccio ogni giorno.

Essendo stato obbligato a fermarmi un attimo e pensare, mi sono detto: _wow_.

## Pianifica, costruisci e progredisci

Sono uno di quelle persone che, insediato, voglio plasmare l'application
security secondo il mio concetto. Di quello che c'è prima, solitamente salvo
poco o nulla.

Il poco che salvo è la fase di processi e procedure nel caso siano consolidate
da anni e funzionino a meraviglia. Questo è l'unico caso nel quale mi sono
trovato ad adattarmi. Ma è successo veramente poche volte. Direi mezza. Di
numero.

Processi e procedure. E' chiaro che prima di comprare il tool, di debba partire
da qui.

Un buon squadrone di APPSEC, deve avere:

* regole fissate per l'ingaggio da parte di altri team
* un workflow preciso che porti dall'ingaggio al deliverable
* un workflow per il follow up delle vulnerabilità

Tutto questo, prima ancora di capire se comprare strumenti adhoc o, **meglio**
svilupparsi in casa qualcosa, deve essere preceduto da una procedura approvata
dal management e spiegata e condivisa con i vari team presenti in azienda.

Se si parte completamente da zero, può essere una buona idea partire con un
insieme ristretto dei vari team di sviluppo, magari dedicandosi a quello che è
esposto sul Web in prima battuta.

## Lo scatolotto dove tutto confluisce

Punto zero per il team: deve recuperare lavoro dai propri clienti interni. Per
questo motivo serve una piattaforma che raccolga le richieste, tenga traccia
delle attività aperte e magari si interfacci con lo strumento aziendale di
ticketing per avere lo storico delle lavorazioni.
